Title: Słoikowe babeczki
Date: 2019-05-11
Slug: jar-cupcakes
Summary: Domowe babeczki z bananami, borówkami i czekoladą – zapakowane w słoiki, idealne w podróży lub na piknik!
Author: Ewelina Walkusz
Lang: pl
TranslationKey: jar-cupcakes

---

## Słoikowe babeczki

![def]

Bo muszę 4 przewieźć rowerem, a ze standardowymi to spore ryzyko 😉

---

### 🥥 Krem (na 4 desery)

&emsp; ⬜ gęsta część z 1 puszki mleka kokosowego (u mnie ekstrakt kokosowy 85%), schłodzonego min. przez noc w lodówce </br>
&emsp; ⬜ galaretka na agarze (miałam cytrynową, już z cukrem) </br>
&emsp; ⬜ kilka kropel barwnika spożywczego niebieskiego (bo był pod ręką 😉) </br>

Śmietankę kokosową ubijamy (mikserem) w wysokim naczyniu. Dosypujemy po trochu galaretki w proszku i miksujemy do połączenia.  
Dodajemy kilka kropel barwnika (albo i nie) i mieszamy łyżką.  
Rozkładamy do 4 słoików i wstawiamy do lodówki.  
(Mi wyszło po 4 łyżki, można rozdzielić na więcej porcji, można też udekorować babeczki tradycyjnie.)

---

### 🍌 Babeczki – ok. 10 sztuk

🔹 Piekarnik: góra-dół, 200°C, 18 min

&emsp; ⬜ 2 mocno dojrzałe banany (te, których nikt już nie chce jeść 😉) </br>
&emsp; ⬜ ½ szklanki oleju </br>
&emsp; ⬜ 1 szklanka mąki </br>
&emsp; ⬜ 2 łyżki kakao </br>
&emsp; ⬜ 1 łyżeczka sody oczyszczonej </br>
&emsp; ⬜ reszta mleka kokosowego z puszki </br>
&emsp; ⬜ duża garść borówek </br>
&emsp; ⬜ 4 posiekane kostki gorzkiej czekolady </br>

Do miski wrzucamy banany i tuptamy je widelcem.  
Dodajemy wszystko poza borówkami i czekoladą, mieszamy mikserem tylko do połączenia składników.
(Ja się nie bawię w osobne „suche” i „mokre” składniki 😉)  
Dorzucamy borówki i czekoladę, mieszamy łyżką.  
Ciasto przekładamy do foremek (używam metalowych wyłożonych papilotkami i układam je na ruszcie).  
Wkładamy do rozgrzanego piekarnika (góra-dół, 200°C) i pieczemy 18 minut.  
Wyciągamy z piekarnika do ostudzenia.
Wkładamy po jednej babeczce do słoika (bez papierka 😉).

---

### 🍫 Polewa i dodatki

&emsp; ⬜ ½ łyżki oleju kokosowego </br>
&emsp; ⬜ 8 kostek gorzkiej czekolady </br>
&emsp; ⬜ garść borówek </br>
&emsp; ⬜ kilka posiekanych orzechów włoskich </br>

W garnuszku na małym ogniu roztapiany olej kokosowy, dorzucamy kostki czekolady.  
Ciągle mieszamy i jak tylko czekolada się rozpuści, ściągamy garnuszek z palnika.  
Mi się nie chce czekać, aż polewa troszkę wystygnie i od razu oblewam za pomocą łyżki babeczki (te w słoikach też).  
Posypujemy babeczki posiekanymi orzechami. Dekorujemy borówkami (do tych w słoikach wrzucamy trochę więcej).  
I słoiki i babeczki luzem wkładamy na kilka godzin do lodówki. Nooo te luzem to można jeść i od razu 😋

---

Smacznego! 💙

[def]: static/images/jar_cupcakes.jpg
